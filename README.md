# Mini-Project 
# อิทธิพลของ Stephen Curry ต่อวงการบาสเกตบอลสหรัฐอเมริกา
# The Impact of Stephen Curry on the NBA
Data Source: https://www.kaggle.com/datasets/sumitrodatta/nba-aba-baa-stats?select=Player+Totals.csv

นับตั้งแต่ปี 2010 เป็นต้นมา หลายทีมในวงการบาสเกตบอลสหรัฐอเมริกา หรือ NBA มีการเปลี่ยนแปลงรูปแบบและแผนการการเล่นอย่างสิ้นเชิง เพื่อโอกาสในการเข้าถึงแชมป์ อย่างไรก็ตามการเปลี่ยนแปลงเหล่านี้ได้รับอิทธิพลจากหนึ่งในผู้เล่นที่ชื่อ Stephen Curry โดยใน Mini-Project ชิ้นนี้ จะแบ่งการวิเคราะห์ออกเป็น 3 ส่วน ได้แก่

Part 1: Basketball & Stephen Curry

Part 2: Trend of 3 Points

Part 3: Winner in 2024 with 3 Points

# Part 1: Basketball & Stephen Curry
  
Basketball
บาสเกตบอล คืออะไร?

บาสเกตบอล เป็นกีฬาที่คนนิยมเล่นกันทั่วโลก เป้าหมายของการแข่งขัน คือ การโยน(ชู้ต)ลูกบอลลงห่วงของฝ่ายตรงข้าม โดยจะแข่งกันทั้งหมดสองฝ่าย(ทีม) ฝ่ายใดทำคะแนน(แต้ม)ได้มากเป็นฝ่ายชนะ โดยใน 1 เกม มีการแข่งขันทั้งหมด 4 ควอเตอร์ละ ๆ 12 นาที รวมทั้งหมดเป็น 48 นาที (เฉพาะในกติกาการแข่งขัน NBA) หากเป็นกติกาการแข่งขันสากล FIBA จะมีการแข่งขันทั้งหมด 4 ควอเตอร์ละ ๆ 10 นาที รวมทั้งหมดเป็น 40 นาที โดยมีผู้เล่นในสนามทั้งหมด 10 คนแบ่งเป็นฝั่งละ 5 คน 5 ตำแหน่งดังนี้
1. Point Guard (PG)
2. Shooting Guard (SG)
3. Small Forward (SF)
4. Power Forward (PF)
5. Center (C)

![image](https://github.com/user-attachments/assets/c659c5a2-0157-4402-87ea-2a6e532121bf)

การทำคะแนน

โยนลูกบอลลงห่วง: การโยนลูกบอลให้ลงห่วงของฝ่ายตรงข้าม จะได้รับคะแนนแตกต่างกัน 
1) การโยนลูกบอลลงห่วงระยะใกล้ห่วง ในเขตเส้นครึ่งวงกลม เป็นการทำคะแนน 2 คะแนน (x2p)
2) การโยนลูกบอลลงห่วงระยะไกลห่วง นอกเขตเส้นครึ่งวงกลม เป็นการทำคะแนน 3 คะแนน (x3p)

โยนลูกโทษ: หากผู้เล่นถูกฝ่ายตรงข้ามเล่นนอกกติกา(ฟาล์ว) เช่น ผลักหรือชน ฝ่ายที่ถูกทำฟาล์วจะได้โยนลูกโทษ ซึ่งตำแหน่งการโยนลูกโทษจะอยู่ในเขตวงกลม Free Throw Line การโยนลูกบอลลงห่วงในระยะโยนลูกโทษ 1 ลูก จะเป็นการทำคะแนน 1 คะแนน (ft)

![image](https://github.com/user-attachments/assets/761f8104-bbae-4e57-aa5e-7d8a05a8d03c)

NBA Champion ในช่วง 10 ปีที่ผ่านมา (2015 - 2024) ทีมที่คว้าแชมป์มาครองได้มากที่สุดคือทีม Golden State Warriors โดยทำได้ถึง 4 สมัย เห็นได้ชัดว่านี่คือ 1 ในทีมที่แข็งแกร่งที่สุดในประวัติศาตร์ NBA ซึ่ง Warriors มีรูปแบบการเล่นบาสเกตบอลที่เน้นเกมบุกที่รวดเร็วและการชู้ต 3 คะแนน ที่มีประสิทธิภาพ นำทีมโดย Stephen Curry, Klay Thompson และ Draymond Green โดยเฉพาะ Stephen Curry ถือเป็นผู้เล่นที่ชู้ต 3 คะแนนดีที่สุดในประวัติศาสตร์ NBA

![image](https://github.com/user-attachments/assets/9a096a0e-ecee-4066-a377-75165393d000)

กราฟต่อไปนี้ แสดงสถิติผู้เล่นที่ทำคะแนน 3 คะแนน มากที่สุด นับตั้งแต่มีการเก็บสถิติ ซึ่งเห็นได้ว่า Stephen Curry เป็นผู้เล่นที่ทำคะแนน 3 คะแนนมากที่สุดอันดับที่ 1 สิ่งที่น่าสนใจคือ ระยะห่างการทำคะแนน 3 คะแนน ระหว่าง Stephen Curry และผู้เล่นคนอื่น ๆ สามารถยืนยันได้อย่างชัดเจนว่า เขาเป็นหนึ่งในผู้เล่นที่ทำคะแนน 3 คะแนน ได้ดีที่สุดในประวัติศาสตร์ของ NBA

![image](https://github.com/user-attachments/assets/e9a2b3c2-6843-46ee-a010-22964002687d)

Stephen Curry: ติดอันดับผู้เล่นที่ทำคะแนน 3 คะแนนได้มากที่สุดใน 1 ฤดูกาล ซึ่งมากถึง 6 ฤดูกาล (2015-2016, 2023-2024, 2018-2019, 2020-2021, 2016-2017) โดยเฉพาะในฤดูกาล 2016 เขาสามารถทำได้มากถึง 402 ลูก มากที่สุดเป็นอันดับที่ 1 แสดงให้เห็นถึงความสม่ำเสมอในการทำคะแนน 3 คะแนน ของเขา และเป็นเครื่องยืนยันว่าเขาคือ "สุดยอดมือปืน 3 แต้ม ตลอดกาลของ NBA" 

![image](https://github.com/user-attachments/assets/7ff1c167-db58-4595-8bdb-62153fff1c15)

![image](https://github.com/user-attachments/assets/17476070-333d-4a93-80b2-9872c543d40d)

ทีม Golden State Warriors มีทั้ง Stephen Curry และ Klay Thompson ซึ่งทั้งคู่มีสถิติการทำ 3 คะแนนที่ดีมาก แต่ไม่ใช่แค่ระยะ 3 คะแนนเท่านั้น ถ้ามองถึงการทำคะแนนในระยะอื่น ๆ Stephen Curry นั้นถือว่ามีประสิทธิภาพในการทำคะแนนแทบจะทุกระยะของสนามเลยทีเดียว

![image](https://github.com/user-attachments/assets/8dd8498a-80f3-45f2-95ba-eed6550f755d)

ลักษณะทางกายภาพของ Stephen Curry นั้นมีความสูงที่ 190cm ซึ่งถือว่าไม่ได้สูงมากนัก เพราะค่าเฉลี่ยความสูงของผู้เล่นบาสเกตบอล NBA จะอยู่ที่ประมาณ 200cm ทำให้ Stephen Curry ถือเป็นแบบอย่างให้หลาย ๆ คน ไม่ว่าคุณจะมีความสูงเท่าไหร่คุณก็สามารถเล่นบาสเกตบอลได้อย่างที่ Stephen Curry เล่นได้ด้วยการทำ 3 คะแนนที่มีประสิทธิภาพ ซึ่งส่งผลต่อรูปแบบการเล่นของวงการบาสเกตบอลในสมัยนี้เป็นอย่างมาก

# Part 2: Trend of 3 Points

![image](https://github.com/user-attachments/assets/f048bb50-447b-4bf7-a9a1-425091817e97)

จากกราฟ กราฟเส้นสีชมพู คือ การพยายามชู้ต 3 คะแนน ส่วนกราฟแท่ง คือ จำนวนเกมที่ชนะของทีมที่ชนะมากที่สุดของ Season นั้น ๆ สังเกตได้ว่ากราฟเส้นสีชมพู ในช่วงตั้งแต่ปี 2015 เป็นต้นมา จะมีความชันเพิ่มขึ้นมากกว่าช่วงก่อนหน้านี้ ซึ่งก็เป็นช่วงที่ทีม Golden State Warriors คว้าแชมป์สมัยแรกในปี 2015 และในปี 2016 พวกเขาก็ทำลายประวัติศาสตร์เป็นทีมที่ชนะมากที่สุดใน 1 Season ที่ 73 เกม 89% (1 Season แข่งขันกันทั้งหมด 82 เกม)

![image](https://github.com/user-attachments/assets/bcd07697-7121-4acc-9731-83a568a73e27)

Golden State Warriors ใช้ 3 คะแนน เป็นหลักในการคว้าแชมป์ หากลองคำนวนค่า Expectation ของการทำคะแนนในระยะต่าง ๆ โดยเทียบข้อมูล 2 ปี คือ 1)ข้อมูลปีแรกที่มีการเก็บสถิติการทำคะแนนในระยะต่าง ๆ 2)คือข้อมูลสถิติความแม่นยำในการทำคะแนน (Expectation คือ คะแนนที่ได้จากการชู้ตที่ระยะนั้น x ความแม่นยำการชู้ตโดยเฉลี่ยที่ระยะนั้น) จากกราฟพบว่าระยะที่มีประสิทธิภาพมากที่สุดคือระยะ 0-3 Feet คือ ระยะใกล้ที่สุดมักจะทำคะแนนด้วยการ Lay Up หรือ การ Dunk ทำให้มีประสิทธิภาพสูง และระยะที่มีประสิทธิภาพรองลงมา คือระยะ 3 คะแนน ซึ่งเป็นระยะที่ Golden State Warriors เน้นมากที่สุด พวกเขาเลือกทำคะแนนที่ระยะที่มีประสิทธิภาพ และนี่เป็นเพี่ยงแค่การคิดจากค่าเฉลี่ยเท่านั้น ถ้าเทียบเป็นสถิติของ Stephen Curry ค่า Expectation ของระยะ 3 คะแนน จะมีค่าสูงกว่านี้

![image](https://github.com/user-attachments/assets/2ecc30e8-2d3e-494f-92eb-0d6fd8b89258)

จากภาพ Expectation ก่อนหน้านี้ และมีตัวเร่งปฏิกริยาอย่าง Stephen Curry ทำให้ทุกทีมใน NBA หันมาให้ความสำคัญกับการทำคะแนนในระยะ 3 คะแนนเพิ่มมากขึ้น หากสังเกตจากกราฟด้านล่าง ในช่วงก่อนหน้าปี 2000 การทำคะแนน 3 คะแนน ถูกให้ความสำตัญเพียงแค่ 20% เท่านั้น เทียบกับปัจจุบันที่ 41% การชู้ตในระยะ 3 คะแนน กลายเป็นระยะที่ถูกให้ความสำคัญมากที่สุด และระยะตั้งแต่ 10 feet จนถึงก่อนเส้น 3 คะแนนนั้นก็ถูกลดความสำคัญลงไป เพราะถือเป็นระยะการทำคะแนนที่มีประสิทธิภาพต่ำกว่า

![image](https://github.com/user-attachments/assets/5481ac81-9eb4-46b1-854e-58da65e06fcf)

ในเมื่อทุกทีมมองเห็นความสำคัญในการทำคะแนน 3 คะแนน ผู้เล่นทั้งผู้เล่นเก่าและเด็กรุ่นใหม่ รวมถึงผู้จัดการทีมจะต้องพัฒนาตัวเองให้มีความสามารถด้านนี้เพิ่มขึ้น กราฟด้านล่างนี้เป็นกราฟเปรียบเทียบผู้เล่น 2 คน โดยคนที่ 1 Shaquille O'Neal เขาคือสุดยอดผู้เล่นตำแหน่ง Center ในช่วงยุค 90 จนถึงต้นปี 2000 กับ Nikola Jokić สุดยอดผู้เล่นตำแหน่ง Center ในยุคปัจจุบัน Center เป็นตำแหน่งผู้เล่นที่มักจะตัวใหญ่ที่สุดในทีม ในอดีตตำแหน่งนี้จะเน้นการทำคะแนนที่ระยะใกล้เท่านั้น เนื่องจากขนาดตัวที่ใหญ่จึงเน้นใช้ความได้เปรียบทางสรีระในการทำคะแนน Shaquille O'Neal สามารถพาทีมคว้าแชมป์ได้ 3 สมัย ในยุคนั้น โดยที่ไม่ได้ทำคะแนน 3 คะแนนเลย แต่ Jokić นั้นมีความแม่นยำในการทำคะแนน 3 คะแนน ถึง 34.9% ทั้งที่เล่นในตำแหน่งเดียวกัน แสดงให้เห็นถึงการปรับตัวของผู้เล่นตำแหน่ง Center ในยุคปัจจุบันที่จะต้องพัฒนาการชู้ต 3 คะแนนขึ้นมาเพื่อให้ยังสามารถเล่นอยู่ใน NBA ได้

![image](https://github.com/user-attachments/assets/00f1558e-af73-44c1-8912-af3cf2bda75c)

จากกราฟจะเห็นแนวโน้มการทำคะแนน 3 คะแนน ในบาสเกตบอล NBA ตั้งแต่ฤดูกาล 1980 ถึง 2024 โดยพบว่าอัตราการทำคะแนน 3 คะแนน มีแนวโน้มเพิ่มขึ้นอย่างชัดเจน ตลอดระยะเวลา 44 ปี ตั้งแต่ปี 2010 เป็นต้นมา มีการเพิ่มขึ้นอย่างรวดเร็วและต่อเนื่อง ถ้าเปรียบเทียบกับในช่วงแรก (1980-1990)

![image](https://github.com/user-attachments/assets/3f1e222c-11c9-4716-954d-c437cb9eb636)
จากกราฟแสดงให้เห็นถึงการเปลี่ยนแปลงในรูปแบบการทำคะแนนของบาสเกตบอล NBA ตั้งแต่ปี 1980 ถึง 2024 โดยแสดงสัดส่วนของคะแนนที่มาจากการทำคะแนน 3 แต้ม (3pts%), 2 แต้ม (2pts%) และฟรีโธรว์ (ft%) ในช่วงแรกของกราฟการทำคะแนน 2 แต้ม เป็นวิธีการทำคะแนนหลัก โดยมีสัดส่วนสูงถึงประมาณ 80% ของคะแนนทั้งหมดในปี 1980 ในขณะที่การทำคะแนน 3 แต้ม มีสัดส่วนเพียงเล็กน้อย ประมาณ 2% เท่านั้น ส่วนการยิงฟรีโธรว์มีสัดส่วนประมาณ 20% ซึ่งค่อนข้างคงที่ตลอดช่วงเวลา อย่างไรก็ตาม เมื่อเวลาผ่านไป เราเห็นการเปลี่ยนแปลงที่ชัดเจน โดยสัดส่วนของการทำคะแนน 3 แต้ม เพิ่มขึ้นอย่างต่อเนื่อง โดยเฉพาะอย่างยิ่งหลังปี 2010 ที่มีการเพิ่มขึ้นอย่างรวดเร็ว จนกระทั่งในปี 2024 สัดส่วนของการทำคะแนน 3 แต้มสูงถึงประมาณ 33-34% ของคะแนนทั้งหมด ในทางตรงกันข้ามสัดส่วนของการทำคะแนน 2 แต้มลดลงอย่างต่อเนื่อง จากที่เคยสูงถึง 80% ในช่วงแรก มาอยู่ที่ประมาณ 51-52% ในปี 2024 ซึ่งแสดงให้เห็นถึงการเปลี่ยนแปลงในกลยุทธ์การเล่นที่หันมาเน้นการยิงระยะไกลมากขึ้น ส่วนการยิงฟรีโธรว์นั้นโดยรวมแล้วค่อนข้างคงที่ตลอดช่วง 40 ปี อยู่ที่ประมาณ 20% แม้ว่าในช่วงปีหลังจะมีแนวโน้มลดลงเล็กน้อย เหลือประมาณ 16-17% ในปี 2024
![image](https://github.com/user-attachments/assets/2271d77e-7b59-40b1-af92-a31c37088762)
จากกราฟแสดงแนวโน้มของเปอร์เซ็นต์การทำคะแนน 3 แต้ม (x3p_percent) ในการแข่งขันบาสเกตบอล NBA ตั้งแต่ฤดูกาล 1980 ถึง 2024 ในช่วงปี 1980 เปอร์เซ็นต์การทำคะแนน 3 แต้ม เริ่มต้นที่ประมาณ 28% จากนั้นมีแนวโน้มเพิ่มขึ้นอย่างต่อเนื่องจนถึงปี 1990 โดยเพิ่มขึ้นจากประมาณ 28% เป็นประมาณ 33%
ในปี 1990 และมีการเพิ่มขึ้นอย่างรวดเร็ว โดยเปอร์เซ็นต์การทำคะแนน 3 แต้มสูงถึงประมาณ 36-37% ในช่วงปลายทศวรรษ 1990 หลังจากนั้น เปอร์เซ็นต์การทำคะแนน 3 แต้มค่อนข้างคงที่ อยู่ในช่วง 35-37% ตลอดช่วงปี 2000 และ 2024 หมายความว่าการทำคะแนน 3 แต้ม โดยเฉลี่ยในแต่ละปี มีไม่ถึง 40% การที่ไม่สามารถทำคะแนนได้จากการโยนในครั้งแรกนำมาซึ่งการ Rebound เพื่อแย่งชิงเกมบุก

3 คะแนนกับโอกาสที่จะได้บุกต่อ
![image](https://github.com/user-attachments/assets/3045bb90-f673-4246-9237-f86e6ef7c96f)
การทำคะแนน 3 แต้มและจำนวนรีบาวด์ที่ไปในทิศทางเดียวกันนั้นอาจเกิดจากการเปลี่ยนแปลงในรูปแบบการเล่นของ NBA โดยรวม เมื่อทีมต่างๆ เน้นการยิง 3 แต้มมากขึ้นนำไปสู่โอกาสในการเกิดรีบาวด์ที่มากขึ้นด้วย นอกจากนี้ การทำคะแนน 3 แต้มมักมีเปอร์เซ็นต์การยิงลงที่น้อยกว่า 40% ทำให้มีลูกกระดอนจากห่วงมากขึ้น ส่งผลให้มีโอกาสในการแย่งรีบาวด์เพิ่มขึ้น
![image](https://github.com/user-attachments/assets/b7c0fd1b-7107-46f5-bcca-9e7108a81542)
ตาราง Correlation Matrix แสดงความสัมพันธ์ระหว่างตัวแปรสำคัญในเกมบาสเกตบอล NBA ได้แก่ การพยายามทำคะแนน 3 แต้ม (x3pa), การรีบาวด์ฝั่งรุก (orb), การรีบาวด์ฝั่งรับ (drb) และการรีบาวด์รวม (trb) ข้อมูลที่น่าสนใจคือการพยายามทำคะแนน 3 แต้มมีความสัมพันธ์เชิงบวกกับรีบาวด์ฝั่งรับ (0.88) และรีบาวด์รวม (0.75) ซึ่งบ่งชี้ว่าทีมที่พยายามทำคะแนน 3 แต้ม มากมักจะมีรีบาวด์ฝั่งรับและรีบาวด์รวมสูงด้วย อย่างไรก็ตาม การพยายามทำคะแนน 3 แต้มมีความสัมพันธ์เชิงลบกับรีบาวด์ฝั่งรุก (-0.42) ซึ่งหมายความว่าการเน้นทำคะแนน 3 แต้ม ลดโอกาสในการรีบาวด์ฝั่งรุก
![image](https://github.com/user-attachments/assets/006e6a53-7658-4ac8-a644-e0602ce04763)
จากกราฟชุดนี้แสดงความสัมพันธ์ระหว่างการพยายามทำคะแนน 3 แต้ม (x3pa) กับประเภทของรีบาวด์ในบาสเกตบอล โดยแบ่งเป็นสามส่วน ได้แก่ การรีบาวด์รวม (trb), การรีบาวด์ฝั่งรับ (drb), และการรีบาวด์ฝั่งรุก (orb) จากกราฟเห็นได้ชัดว่าเมื่อจำนวนการพยายามทำคะแนน 3 แต้มเพิ่มขึ้น ทั้งการรีบาวด์รวมและการรีบาวด์ฝั่งรับมีแนวโน้มเพิ่มขึ้นอย่างเห็นได้ชัด โดยมีความสัมพันธ์ในเชิงบวก ในทางตรงกันข้าม การรีบาวด์ฝั่งรุกกลับมีแนวโน้มลดลงเมื่อมีการพยายามทำคะแนน 3 แต้มเพิ่มขึ้น อาจอธิบายได้ว่าการพยายามทำคะแนน 3 แต้มที่มากขึ้น และโอกาสที่จะทำคะแนนได้น้อยกว่า 40% ทำให้ลูกบอลมีโอกาสกระดอนไกลกว่าการทำคะแนน 2 แต้ม ส่งผลให้ทีมฝ่ายรับมีโอกาสในการแย่งรีบาวด์มากขึ้น ในขณะที่โอกาสในการรีบาวด์ฝั่งรุกอาจลดลงเนื่องจากผู้เล่นฝ่ายรุกอยู่ไกลจากแป้นมากขึ้นเมื่อทำคะแนน 3 แต้ม ข้อมูลนี้สะท้อนให้เห็นถึงการเปลี่ยนแปลงในกลยุทธ์และรูปแบบการเล่นของทีม NBA ที่มุ่งเน้นการทำคะแนน 3 แต้มมากขึ้น ซึ่งส่งผลโดยตรงต่อการรีบาวด์ในเกม โดยเฉพาะอย่างยิ่งการเพิ่มขึ้นของโอกาสในการรีบาวด์ฝั่งรับ และการลดลงของโอกาสในการรีบาวด์ฝั่งรุก ทำให้ฝ่ายที่มีโอกาสบุกอาจจะโดนสวนกลับจนเสียคะแนนได้




# Part 3: Case Study - Boston Celtics Winner in 2024 with 3 Points
![image](https://github.com/user-attachments/assets/6da3afb1-ac85-4034-8b50-bab81cf109ea)
Boston Celtics ได้แชมป์ในปี 2024 หากวิเคราะห์จากความสัมพันธ์ Win rate กับ คะแนนเฉลี่ย 3 คะแนน

![image](https://github.com/user-attachments/assets/4a5cf845-4e61-4978-8cff-80c271c9e78a)

![image](https://github.com/user-attachments/assets/357ec0f1-80df-467e-968b-3dc87855c449)

Boston Celtics แชมป์ปีล่าสุด 2024 มีอัตราการชนะ 80% ที่โดดเด่นกว่าทีมอื่น ๆ อย่างชัดเจน โดยที่ Boston Celtics เป็นทีมที่มีการพยายามชู้ต 3 คะแนน มากที่สุดด้วยที่ 46%

![image](https://github.com/user-attachments/assets/5b90d78f-9bc5-4f05-afb9-556e24a104fe)

ไม่ใช่แค่ชู้ตเยอะเท่านั้น แต่เป็นการชู้ตอย่างแม่นยำ 5 ผู้เล่นตัวจริงในทีม Boston Celtics มีประสิทธิภาพในการทำคะแนน 3 คะแนนที่ดีมากทุกคน ผู้เล่นตำแหน่ง Center ของทีม Al Horford ก็มีความแม่นยำในการทำคะแนน 3 คะแนนมากถึง 35.7% Boston Celtics คว้าแชมป์ในปี 2024 อย่างไม่ยากเย็นและคาดว่าหากผู้เล่นชุดนี้ยังคงอยู่ในทีมเดียวกัน พวกเขาน่าจะสามารถคว้าแชมป์ได้อีก 2 สมัย

![image](https://github.com/user-attachments/assets/67e6a18f-dfac-47db-ad58-cfb5e31e1bb8)

หากลองมาเทียบกับ ทีมระดับตำนานในยุค 90 อย่าง Chicago Bulls ของ Michael Jordan จะเห็นได้ว่า Dennis Rodman และ Luc Longley ซึ่งเป็นผู้เล่นตำแหน่ง Power Forward และ Center ของทีม ไม่มีความจำเป็นต้องมีความสามารถในการทำ 3 คะแนน ก็สามารถประสบความสำเร็จได้ในสมัยนั้น

# สรุป
1.ความสำเร็จของ Curry และ Golden State Warriors: การคว้าแชมป์ NBA 4 สมัย และความสำเร็จของทีม Golden State Warriors ในช่วง 10 ปีที่ผ่านมา เป็นเครื่องยืนยันถึงประสิทธิภาพของ Curry และกลยุทธ์การเล่นที่เน้นการชูต 3 คะแนน

2.อิทธิพลต่อ NBA: Curry มีอิทธิพลอย่างมากต่อ NBA เห็นได้จากสถิติการชูต 3 คะแนนที่เพิ่มขึ้นอย่างชัดเจนจาก 27% ในปี 2015 เป็น 41% ในปีล่าสุด แสดงให้เห็นว่าทีมต่างๆ ให้ความสำคัญกับการชูต 3 คะแนนมากขึ้น

3.แชมป์ NBA ปี 2024: การที่แชมป์ NBA ปีล่าสุด (Boston Celtics) มีผู้เล่นที่สามารถชูต 3 คะแนนได้ดีในทุกตำแหน่ง ยิ่งตอกย้ำถึงความสำคัญของการชูต 3 คะแนนใน NBA ยุคปัจจุบัน
Stephen Curry ไม่เพียงแต่เป็นนักบาสเกตบอลที่ยอดเยี่ยม แต่เขายังเป็นผู้ปฏิวัติวงการ  ที่ทำให้ NBA น่าตื่นเต้น  และ  เป็นแรงบันดาลใจให้กับผู้เล่นรุ่นใหม่
