# Mini-Project
# อิทธิพลของ Stephen Curry กับวงการบาสเกตบอล NBA ที่เปลี่ยนไป

Data Source: https://www.kaggle.com/datasets/sumitrodatta/nba-aba-baa-stats?select=Player+Totals.csv

นับตั้งแต่ปี 2010 เป็นต้นมา หลายทีมในวงการบาสเกตบอลสหรัฐอเมริกา หรือ NBA มีการเปลี่ยนแปลงรูปแบบและแผนการการเล่นอย่างสิ้นเชิง เพื่อโอกาสในการเข้าถึงแชมป์ อย่างไรก็ตามการเปลี่ยนแปลงเหล่านี้ได้รับอิทธิพลจากหนึ่งในผู้เล่นที่ชื่อ Stephen Curry โดยใน Mini-Project ชิ้นนี้ จะแบ่งการวิเคราะห์ออกเป็น 3 ส่วน ได้แก่

Part 1: Basketball & Stephen Curry

Part 2: Trend of 3 Points

Part 3: Case Study - Boston Celtics Winner in 2024 with 3 Points

# Part 1 : Basketball & Stephen Curry
  
Basketball

บาสเกตบอล คืออะไร?

บาสเกตบอล เป็นกีฬาที่คนนิยมเล่นกันทั่วโลก เป้าหมายของการแข่งขัน คือ การโยน(ชู้ต)ลูกบอลลงห่วงของฝ่ายตรงข้าม โดยจะแข่งกันทั้งหมดสองฝ่าย(ทีม) ฝ่ายใดทำคะแนน(คะแนน)ได้มากเป็นฝ่ายชนะ โดยใน 1 เกม มีการแข่งขันทั้งหมด 4 ควอเตอร์ละ ๆ 12 นาที รวมทั้งหมดเป็น 48 นาที (เฉพาะในกติกาการแข่งขัน NBA) หากเป็นกติกาการแข่งขันสากล FIBA จะมีการแข่งขันทั้งหมด 4 ควอเตอร์ละ ๆ 10 นาที รวมทั้งหมดเป็น 40 นาที โดยมีผู้เล่นในสนามทั้งหมด 10 คนแบ่งเป็นฝั่งละ 5 คน 5 ตำแหน่งดังนี้
1. Point Guard (PG)
2. Shooting Guard (SG)
3. Small Forward (SF)
4. Power Forward (PF)
5. Center (C)

![image](https://github.com/user-attachments/assets/c659c5a2-0157-4402-87ea-2a6e532121bf)

การทำคะแนน

โยนลูกบอลลงห่วง: การโยนลูกบอลให้ลงห่วงของฝ่ายตรงข้าม จะได้รับคะแนนแตกต่างกัน 
1) การโยนลูกบอลลงห่วงระยะใกล้ห่วง ในเขตเส้นครึ่งวงกลม เป็นการทำคะแนน 2 คะแนน (x2p)
2) การโยนลูกบอลลงห่วงระยะไกลห่วง นอกเขตเส้นครึ่งวงกลม เป็นการทำคะแนน 3 คะแนน (x3p)

โยนลูกโทษ: หากผู้เล่นถูกฝ่ายตรงข้ามเล่นนอกกติกา(ฟาล์ว) เช่น ผลักหรือชน ฝ่ายที่ถูกทำฟาล์วจะได้โยนลูกโทษ ซึ่งตำแหน่งการโยนลูกโทษจะอยู่ใน Free Throw Line การโยนลูกบอลลงห่วงในระยะโยนลูกโทษ 1 ลูก จะเป็นการทำคะแนน 1 คะแนน (ft)

![image](https://github.com/user-attachments/assets/761f8104-bbae-4e57-aa5e-7d8a05a8d03c)

NBA Champion ในช่วง 10 Season ผ่านมา (2015 - 2024) ทีมที่คว้าแชมป์มาครองได้มากที่สุดคือทีม Golden State Warriors โดยทำได้ถึง 4 สมัย เห็นได้ชัดว่านี่คือ 1 ในทีมที่แข็งแกร่งที่สุดในประวัติศาตร์ NBA ซึ่ง Warriors มีรูปแบบการเล่นบาสเกตบอลที่เน้นเกมรุกที่รวดเร็วและการโยน 3 คะแนน ที่มีประสิทธิภาพ นำทีมโดย Stephen Curry, Klay Thompson และ Draymond Green โดยเฉพาะ Stephen Curry ถือเป็นผู้เล่นที่โยน 3 คะแนนดีที่สุดในประวัติศาสตร์ NBA

![image](https://github.com/user-attachments/assets/5ba64840-5a92-4022-bf15-ddf21e664d6d)

กราฟต่อไปนี้ แสดงสถิติผู้เล่นที่ทำคะแนน 3 คะแนน มากที่สุด นับตั้งแต่มีการเก็บสถิติ ซึ่งเห็นได้ว่า Stephen Curry เป็นผู้เล่นที่ทำคะแนน 3 คะแนนมากที่สุดอันดับที่ 1 สิ่งที่น่าสนใจคือ ระยะห่างการทำคะแนน 3 คะแนน ระหว่าง Stephen Curry และผู้เล่นคนอื่น ๆ สามารถยืนยันได้อย่างชัดเจนว่า เขาเป็นหนึ่งในผู้เล่นที่ทำคะแนน 3 คะแนน ได้ดีที่สุดในประวัติศาสตร์ของ NBA

![image](https://github.com/user-attachments/assets/86a17d62-3af0-4b39-aab0-46a3debe63c8)

![image](https://github.com/user-attachments/assets/e9a2b3c2-6843-46ee-a010-22964002687d)

Stephen Curry ติดอันดับผู้เล่นที่ทำคะแนน 3 คะแนนได้มากที่สุดใน 1 ฤดูกาล ซึ่งมากถึง 6 Season (2015-2016, 2023-2024, 2018-2019, 2020-2021, 2016-2017) โดยเฉพาะในฤดูกาล 2016 เขาสามารถทำได้มากถึง 402 ลูก มากที่สุดเป็นอันดับที่ 1 แสดงให้เห็นถึงความสม่ำเสมอในการทำคะแนน 3 คะแนน ของเขา และเป็นเครื่องยืนยันว่าเขาคือ "สุดยอดมือปืน 3 คะแนน ตลอดกาลของ NBA" 

![image](https://github.com/user-attachments/assets/17476070-333d-4a93-80b2-9872c543d40d)

ทีม Golden State Warriors มีทั้ง Stephen Curry และ Klay Thompson ซึ่งทั้งคู่มีสถิติการทำ 3 คะแนนที่ดีมาก แต่ไม่ใช่แค่ระยะ 3 คะแนนเท่านั้น ถ้ามองถึงการทำคะแนนในระยะอื่น ๆ Stephen Curry นั้นถือว่ามีประสิทธิภาพในการทำคะแนนแทบจะทุกระยะของสนามเลยทีเดียว

![image](https://github.com/user-attachments/assets/8dd8498a-80f3-45f2-95ba-eed6550f755d)

ลักษณะทางกายภาพของ Stephen Curry นั้นมีความสูงที่ 190cm ซึ่งถือว่าไม่ได้สูงมากนัก เพราะค่าเฉลี่ยความสูงของผู้เล่นบาสเกตบอล NBA จะอยู่ที่ประมาณ 200cm ทำให้ Stephen Curry ถือเป็นแบบอย่างให้หลาย ๆ คน ไม่ว่าคุณจะมีความสูงเท่าไหร่คุณก็สามารถเล่นบาสเกตบอลได้อย่างที่ Stephen Curry เล่นได้ด้วยการทำ 3 คะแนนที่มีประสิทธิภาพ ซึ่งส่งผลต่อรูปแบบการเล่นของวงการบาสเกตบอลในสมัยนี้เป็นอย่างมาก

# Part 2: Trend of 3 Points

![image](https://github.com/user-attachments/assets/f048bb50-447b-4bf7-a9a1-425091817e97)

จากกราฟ กราฟเส้นสีชมพู คือ การพยายามทำ 3 คะแนน ส่วนกราฟแท่ง คือ จำนวนเกมที่ชนะของทีมที่ชนะมากที่สุดของ Season นั้น ๆ (ไม่รวม Playoff) สังเกตได้ว่ากราฟเส้นสีชมพู ในช่วงตั้ง Season 2015 เป็นต้นมา จะมีความชันเพิ่มขึ้นมากกว่าช่วงก่อนหน้านี้ ซึ่งก็เป็นช่วงที่ทีม Golden State Warriors คว้าแชมป์สมัยแรกใน Season 2015 และใน Season 2016 พวกเขาก็ทำลายประวัติศาสตร์เป็นทีมที่ชนะมากที่สุดใน 1 Season ที่ 73 Games 89% (1 Season แข่งขันกันทั้งหมด 82 Games)

![image](https://github.com/user-attachments/assets/bcd07697-7121-4acc-9731-83a568a73e27)

Golden State Warriors ใช้แผนการเล่นที่เน้นการทำ 3 คะแนน เป็นหลักในการคว้าแชมป์ หากลองคำนวนค่า Expectation ของการทำคะแนนในระยะต่าง ๆ โดยเทียบข้อมูล 2 Season คือ 1) ข้อมูล Season 1997 และ 2024 2) ข้อมูลสถิติความแม่นยำในการทำคะแนน (Expectation คือ คะแนนที่ได้จากการทำคะแนนที่ระยะนั้น x ความแม่นยำการโยนโดยเฉลี่ยที่ระยะนั้น) จากกราฟพบว่าระยะที่มีประสิทธิภาพมากที่สุดคือระยะ 0-3 Feet คือ ระยะใกล้ที่สุดมักจะทำคะแนนด้วยการ Lay Up หรือ การ Dunk ทำให้มีประสิทธิภาพสูง และระยะที่มีประสิทธิภาพรองลงมา คือระยะ 3 คะแนน ซึ่งเป็นระยะที่ Golden State Warriors เน้นมากที่สุด พวกเขาเลือกทำคะแนนที่ระยะที่มีประสิทธิภาพ และนี่เป็นเพี่ยงแค่การคิดจากค่าเฉลี่ยเท่านั้น ถ้าเทียบเป็นสถิติของ Stephen Curry ค่า Expectation ของระยะ 3 คะแนน จะมีค่าสูงกว่านี้

![image](https://github.com/user-attachments/assets/2ecc30e8-2d3e-494f-92eb-0d6fd8b89258)

จากภาพ Expectation ก่อนหน้านี้ ทำให้ทุกทีมใน NBA หันมาให้ความสำคัญกับการทำคะแนนในระยะ 3 คะแนนเพิ่มมากขึ้น หากสังเกตจากกราฟด้านล่าง ในช่วงก่อนหน้าปี 2000 การทำคะแนน 3 คะแนน ถูกให้ความสำคัญเพียงแค่ 20% เท่านั้น เทียบกับปัจจุบันที่ 41% การทำคะแนนในระยะ 3 คะแนน กลายเป็นระยะที่ถูกให้ความสำคัญมากที่สุด และระยะตั้งแต่ 10 feet จนถึงก่อนเส้น 3 คะแนน ถูกลดความสำคัญลงไป เพราะถือเป็นระยะการทำคะแนนที่มีประสิทธิภาพน้อยกว่า

![image](https://github.com/user-attachments/assets/5481ac81-9eb4-46b1-854e-58da65e06fcf)

ในเมื่อทุกทีมมองเห็นความสำคัญในการทำคะแนน 3 คะแนน ผู้เล่นทั้งผู้เล่นเก่าและเด็กรุ่นใหม่ รวมถึงผู้จัดการทีมจะต้องพัฒนาตัวเองให้มีความสามารถด้านนี้เพิ่มขึ้น กราฟด้านบนเป็นกราฟเปรียบเทียบผู้เล่น 2 คน โดยผู้เล่นคนแรก Shaquille O'Neal เขาคือสุดยอดผู้เล่นตำแหน่ง Center ในช่วง Season 1990 จนถึงต้น Season 2000 กับ Nikola Jokić สุดยอดผู้เล่นตำแหน่ง Center ในยุคปัจจุบัน ซึ่ง Center เป็นตำแหน่งผู้เล่นที่มักจะตัวใหญ่ที่สุดในทีม ในอดีตตำแหน่งนี้จะเน้นการทำคะแนนที่ระยะใกล้เท่านั้น เนื่องจากขนาดตัวที่ใหญ่จึงเน้นใช้ความได้เปรียบทางกายภาพในการทำคะแนน Shaquille O'Neal สามารถพาทีมคว้าแชมป์ได้ 3 สมัย ในยุคนั้น โดยที่ไม่ได้ทำคะแนน 3 คะแนนเลย แต่ Jokić นั้นมีความแม่นยำในการทำคะแนน 3 คะแนน ถึง 34.9% ทั้งที่เล่นในตำแหน่งเดียวกัน แสดงให้เห็นถึงการปรับตัวของผู้เล่นตำแหน่ง Center ในยุคปัจจุบันที่จะต้องพัฒนาการทำคะแนน 3 คะแนนขึ้นมาเพื่อให้ยังสามารถเล่นอยู่ใน NBA ได้

![image](https://github.com/user-attachments/assets/2149d780-6354-4a9b-a83f-a5af2db7771a)

จากกราฟ จะเห็นแนวโน้มการทำคะแนน 3 คะแนน ในบาสเกตบอล NBA ตั้งแต่ Season 1980 ถึง 2024 โดยพบว่าการพยายามทำคะแนน 3 คะแนน มีแนวโน้มเพิ่มขึ้นอย่างชัดเจน ตลอดระยะเวลา 44 ปี ตั้งแต่ Season 2010 เป็นต้นมา มีการเพิ่มขึ้นอย่างรวดเร็วและต่อเนื่อง ถ้าเปรียบเทียบกับในช่วงแรก (1980-1990)

![image](https://github.com/user-attachments/assets/ab171191-4c43-48c0-9eef-0cc425cd20e7)

จากกราฟแสดงให้เห็นถึงการเปลี่ยนแปลงในรูปแบบการทำคะแนนของบาสเกตบอล NBA ตั้งแต่ Season 1980 ถึง 2024 โดยแสดงสัดส่วนของคะแนนที่มาจากการทำคะแนน 3 คะแนน (3pts%) 2 คะแนน (2pts%) และฟรีโธรว์ (ft%) ในช่วงแรกของกราฟการทำคะแนน 2 คะแนน เป็นวิธีการทำคะแนนหลัก โดยมีสัดส่วนสูงถึงประมาณ 80% ของคะแนนทั้งหมดใน Season 1980 ในขณะที่การทำคะแนน 3 คะแนน มีสัดส่วนเพียงเล็กน้อย ประมาณ 2% เท่านั้น ส่วนการโยนฟรีโธรว์มีสัดส่วนประมาณ 20% ซึ่งค่อนข้างคงที่ตลอดช่วงเวลา อย่างไรก็ตาม เมื่อเวลาผ่านไป เราเห็นการเปลี่ยนแปลงที่ชัดเจน โดยสัดส่วนของการทำคะแนน 3 คะแนน เพิ่มขึ้นอย่างต่อเนื่อง โดยเฉพาะอย่างยิ่งหลัง Season 2010 ที่มีการเพิ่มขึ้นอย่างรวดเร็ว จนกระทั่งใน Season 2024 สัดส่วนของการทำคะแนน 3 คะแนนสูงถึงประมาณ 33-34% ของคะแนนทั้งหมด ในทางตรงกันข้ามสัดส่วนของการทำคะแนน 2 คะแนนลดลงอย่างต่อเนื่อง จากที่เคยสูงถึง 80% ในช่วงแรก มาอยู่ที่ประมาณ 51-52% ใน Season 2024 ซึ่งแสดงให้เห็นถึงการเปลี่ยนแปลงในกลยุทธ์การเล่นที่หันมาเน้นการทำคะแนนระยะไกลมากขึ้น ส่วนฟรีโธรว์นั้นโดยรวมแล้วค่อนข้างคงที่ตลอดช่วง 40 ปี อยู่ที่ประมาณ 20% แม้ว่าในช่วงปีหลังจะมีแนวโน้มลดลงเล็กน้อย เหลือประมาณ 16-17% ใน Season 2024

![image](https://github.com/user-attachments/assets/8eb00f58-f76a-4811-8a58-7d34ad6822e9)

จากกราฟ แสดงแนวโน้มของเปอร์เซ็นต์การทำคะแนน 3 คะแนน (3-Point Percentage) ในการแข่งขันบาสเกตบอล NBA ตั้งแต่ Season 1980 ถึง 2024 ในช่วง Season 1980 เปอร์เซ็นต์การทำคะแนน 3 คะแนน เริ่มต้นที่ประมาณ 28% จากนั้นมีแนวโน้มเพิ่มขึ้นอย่างต่อเนื่องจนถึง Season 1990 โดยเพิ่มขึ้นจากประมาณ 28% เป็นประมาณ 33%
ใน Season 1990 และมีการเพิ่มขึ้นอย่างรวดเร็ว โดยเปอร์เซ็นต์การทำคะแนน 3 คะแนน สูงถึงประมาณ 36-37% ในช่วงปลายทศวรรษ 1990 หลังจากนั้น เปอร์เซ็นต์การทำคะแนน 3 คะแนน ค่อนข้างคงที่ อยู่ในช่วง 35-37% ตลอดช่วง Season 2000 และ 2024 หมายความว่าการทำคะแนน 3 คะแนน โดยเฉลี่ยในแต่ละ Season มีไม่ถึง 40% การที่ไม่สามารถทำคะแนนได้จากการโยนในครั้งแรกนำมาซึ่งการ Rebound เพื่อแย่งชิงเกมรุก

3 คะแนน กับโอกาสที่จะได้รุกต่อ
![image](https://github.com/user-attachments/assets/f1ef5f79-da0f-44c9-bcc8-348ba8d92235)

การทำคะแนน 3 คะแนน และจำนวน Rebound ที่ไปในทิศทางเดียวกันนั้นอาจเกิดจากการเปลี่ยนแปลงในรูปแบบการเล่นของ NBA โดยรวม เมื่อทีมต่าง ๆ เน้นการทำ 3 คะแนน มากขึ้นนำไปสู่โอกาสในการเกิด Rebound ที่มากขึ้นด้วย นอกจากนี้ การทำคะแนน 3 คะแนนมักมีเปอร์เซ็นต์การโยนลงที่น้อยกว่า 40% ทำให้มีลูกกระดอนจากห่วงมากขึ้น ส่งผลให้มีโอกาสในการแย่ง Rebound เพิ่มขึ้น

![image](https://github.com/user-attachments/assets/ac9f8f6a-a364-41da-b2f4-0179051bb20b)

ตาราง Correlation Matrix แสดงความสัมพันธ์ระหว่างตัวแปรสำคัญในเกมบาสเกตบอล NBA ได้แก่ การพยายามทำคะแนน 3 คะแนน (x3pa),  Offensive Rebound (orb), Defensive Rebound (drb) และการ Total Rebound  (trb) ข้อมูลที่น่าสนใจคือการพยายามทำคะแนน 3 คะแนนมีความสัมพันธ์เชิงบวกกับ  Defensive Rebound (0.88) และ Total Rebound  (0.75) ซึ่งบ่งชี้ว่าการพยายามทำคะแนน 3 คะแนน มากมักจะมี Defensive Rebound และ Total Rebound สูงด้วย อย่างไรก็ตาม การพยายามทำคะแนน 3 คะแนนมีความสัมพันธ์เชิงลบกับ Offensive Rebound (-0.42) ซึ่งหมายความว่าการเน้นทำคะแนน 3 คะแนน ลดโอกาสใน Offensive Rebound

![image](https://github.com/user-attachments/assets/5c735594-b0ae-477c-afe1-b06157f94bdd)

จากกราฟชุดนี้แสดงความสัมพันธ์ระหว่างการพยายามทำคะแนน 3 คะแนน (x3pa) กับประเภทของ Rebound ในบาสเกตบอล โดยแบ่งเป็นสามส่วน ได้แก่ Total Rebound (trb) Defensive Rebound (drb) และ Offensive Rebound (orb) เห็นได้ชัดว่าเมื่อจำนวนการพยายามทำคะแนน 3 คะแนนเพิ่มขึ้น ทั้ง Total Rebound และ Defensive Rebound มีแนวโน้มเพิ่มขึ้นอย่างเห็นได้ชัด โดยมีความสัมพันธ์ในเชิงบวก ในทางตรงกันข้าม Offensive Rebound กลับมีแนวโน้มลดลงเมื่อมีการพยายามทำคะแนน 3 คะแนนเพิ่มขึ้น อธิบายได้ว่าการพยายามทำคะแนน 3 คะแนนที่มากขึ้น และโอกาสที่จะทำคะแนนได้น้อยกว่า 40% ทำให้ลูกบอลมีโอกาสกระดอนไกลกว่าการทำคะแนน 2 คะแนน ส่งผลให้ทีมฝ่ายรับมีโอกาสในการแย่ง Rebound มากขึ้น ในขณะที่โอกาสใน Offensive Rebound อาจลดลงเนื่องจากผู้เล่นฝ่ายรุกอยู่ไกลจากแป้นมากขึ้นเมื่อทำคะแนน 3 คะแนน ข้อมูลนี้สะท้อนให้เห็นถึงการเปลี่ยนแปลงในกลยุทธ์และรูปแบบการเล่นของทีม NBA ที่มุ่งเน้นการทำคะแนน 3 คะแนนมากขึ้น ซึ่งส่งผลโดยตรงต่อการ Rebound ในเกม โดยเฉพาะอย่างยิ่งการเพิ่มขึ้นของโอกาสใน Defensive Rebound และการลดลงของโอกาสใน Offensive Rebound ทำให้ฝ่ายที่มีโอกาสรุกอาจจะโดนสวนกลับจนเสียคะแนนได้

# Part 3: Case Study - Boston Celtics Winner in 2024 with 3 Points

![image](https://github.com/user-attachments/assets/6a0277b1-7e3b-4af5-b17c-d1afb4ca764a)

Boston Celtics ได้แชมป์ใน Season 2024 หากวิเคราะห์จากความสัมพันธ์ Win rate กับ คะแนนเฉลี่ย 3 คะแนน

![image](https://github.com/user-attachments/assets/3c2110c4-7887-48b9-b0a7-4ba701040e1a)

![image](https://github.com/user-attachments/assets/29b29d82-8af4-4bf7-94f2-99eb1b7cb98c)

Boston Celtics แชมป์ Season ล่าสุด 2024 มีอัตราการชนะ 80% ที่โดดเด่นกว่าทีมอื่น ๆ อย่างชัดเจน โดยที่ Boston Celtics เป็นทีมที่มีการพยายามทำ 3 คะแนน มากที่สุดด้วยที่ 46%

![image](https://github.com/user-attachments/assets/5b90d78f-9bc5-4f05-afb9-556e24a104fe)

ไม่ใช่แค่พยายามทำ 3 คะแนนมากเท่านั้น แต่เป็นการทำคะแนนอย่างแม่นยำ 5 ผู้เล่นตัวจริงในทีม Boston Celtics มีประสิทธิภาพในการทำคะแนน 3 คะแนนที่ดีมากทุกคน ผู้เล่นตำแหน่ง Center ของทีม Al Horford ก็มีความแม่นยำในการทำคะแนน 3 คะแนนมากถึง 35.7% Boston Celtics คว้าแชมป์ใน Season 2024 อย่างไม่ยากเย็นและคาดว่าหากผู้เล่นชุดนี้ยังคงอยู่ในทีมเดียวกัน พวกเขาน่าจะสามารถคว้าแชมป์ได้ในสมัยต่อไป

![image](https://github.com/user-attachments/assets/67e6a18f-dfac-47db-ad58-cfb5e31e1bb8)

หากลองมาเทียบกับ ทีมระดับตำนานในยุค 90 อย่าง Chicago Bulls ของ Michael Jordan จะเห็นได้ว่า Dennis Rodman และ Luc Longley ซึ่งเป็นผู้เล่นตำแหน่ง Power Forward และ Center ของทีม ไม่มีความจำเป็นต้องมีความสามารถในการทำ 3 คะแนน ก็สามารถประสบความสำเร็จได้ในสมัยนั้น

# Summary
1.ความสำเร็จของ Stephen Curry และ Golden State Warriors: การคว้าแชมป์ NBA 4 สมัย และความสำเร็จของทีม Golden State Warriors ในช่วง 10 ปีที่ผ่านมา เป็นเครื่องยืนยันถึงประสิทธิภาพของ Curry และกลยุทธ์การเล่นที่เน้นการทำคะแนน 3 คะแนน

2.อิทธิพลต่อ NBA: Stephen Curry มีอิทธิพลอย่างมากต่อ NBA เห็นได้จากสถิติการทำคะแนน 3 คะแนนที่เพิ่มขึ้นอย่างชัดเจนจาก 27% ใน Season 2015 เป็น 41% ใน Season ล่าสุด แสดงให้เห็นว่าทีมต่าง ๆ ให้ความสำคัญกับการทำคะแนน 3 คะแนนมากขึ้น

3.แชมป์ NBA ปี 2024: การที่แชมป์ NBA Season ล่าสุด (Boston Celtics) มีผู้เล่นที่สามารถทำคะแนน 3 คะแนนได้ดีในทุกตำแหน่ง ยิ่งตอกย้ำถึงความสำคัญของการทำคะแนน 3 คะแนนใน NBA ยุคปัจจุบัน
Stephen Curry ไม่เพียงแต่เป็นนักบาสเกตบอลที่ยอดเยี่ยม แต่เขายังเป็นผู้ปฏิวัติวงการ  ที่ทำให้ NBA น่าตื่นเต้นและเป็นแรงบันดาลใจให้กับผู้เล่นรุ่นใหม่
